# Teoria Algorytmów i Obliczeń - propozycja zasad zaliczenia

1. Podstawą zaliczenia jest praca pisemna, w której każdy student dokonuje samooceny pracy dokonanej w ciągu semestru w postaci proponowanej oceny końcowej z przedmiotu popartej uzasadnieniem.
2. Prowadzący przedmiotu może:
    a. zgodzić się z samooceną studenta, jednocześnie wystawiając mu proponowaną przez niego ocenę końcową,
    b. zaproponować inną ocenę końcową. Na propozycję prowadzącego może mieć wpływ obecność oraz aktywność studenta na ćwiczeniach.
3. W przypadku zaproponowania przez prowadzącego alternatywnej oceny (na mocy punktu 2(b)), student może:
    a. zgodzić się z sugestią prowadzącego, niniejszym otrzymując zaproponowaną przez prowadzącego ocenę końcową,
    b. odrzucić propozycję prowadzącego.
4. W przypadku odrzucenia propozycji przez studenta na mocy punktu 3(b), prowadzący może przeprowadzić krótki sprawdzian ustny złożony z trzech pytań.
    a. Jeśli student odpowie poprawnie na zadane przez prowadzącego pytania, jego oceną końcową jest ocena zaproponowana przez niego na mocy punktu 1.
    b. W przeciwnym przypadku obowiązuje ocena wyznaczona przez prowadzącego na mocy punktu 2 lub niższa.
5. W sytuacji opisanej w punkcie 4(b), studentowi przysługuje jedna możliwość poprawy oceny proponowanej przez prowadzącego, w postaci sprawdzianu pisemnego z treści wykładu.
    a. Sprawdzian składa się z pięciu części, z których każda odpowiada jednemu z działów przedmiotu określonych w obrębie Krajowych Ram Kwalifikacji.
    b. W każdej części znajdują się dwa lub trzy zadania. Student może przyporządkować każdemu zadaniu w obrębie jednej części liczbę punktów ze zbioru:
        i. {10, 5, 2}, jeśli w części są trzy zadania,
        ii. {10, 5}, jeśli w części są dwa zadania.

        Każda z liczb z tych zbiorów może być przyporządkowana do dokładnie jednego zadania w danej części.
    c. Do zaliczenia pracy wymagane jest uzyskanie więcej niż 50% punktów w obrębie każdej z części.
    d. Ocena końcowa wyznaczana jest na podstawie przedziałów procentowych:
        * (50%, 60%] - 3.0,
        * (60%, 70%] - 3.5,
        * (70%, 80%] - 4.0,
        * (80%, 90%] - 4.5,
        * (90%, 100%] - 5.0,

        gdzie nawias okrągły oznacza przedział otwarty, zaś kwadratowy - zamknięty.
6. Student może zrzec się z prawa samooceny przysługującego mu na mocy punktu 1. W tym przypadku ocena studenta wyznaczana jest na podstawie wyniku osiągniętego na sprawdzianie opisanego w punkcie 5.
7. Jeśli student zrzekł się zgodnie z punktem 6. prawa samooceny, ma prawo do jednorazowej poprawy oceny uzyskanej na sprawdzianie opisanym w punkcie 5., w późniejszym terminie.
8. Terminy prac określonych w punktach 1 i 5 powinny być ogłoszone przez prowadzącego co najmniej 2 tygodnie przed ich odbyciem się.
